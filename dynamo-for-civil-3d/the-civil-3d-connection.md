# Připojení aplikace Civil 3D

<figure><img src="../.gitbook/assets/DynamoSwissKnife-WhiteBackground_edit (2).jpg" alt="" width="563"><figcaption></figcaption></figure>

Aplikace Dynamo for Civil 3D přináší paradigma _vizuálního programování_ projektantům a návrhářům pracujícím na projektech stavební infrastruktury. Aplikaci Dynamo si můžete představit jako určitý digitální multifunkční nástroj pro uživatele aplikace Civil 3D – ať už se jedná o jakoukoli úlohu, má pro ni ten správný nástroj. Její intuitivní rozhraní umožňuje vytvářet výkonné a přizpůsobitelné postupy bez nutnosti napsání jediného řádku kódu. Abyste mohli používat aplikaci Dynamo, nemusíte _být_ programátorem, ale musíte být schopni _myslet_ logicky jako programátor. Tato kapitola vám spolu s ostatními kapitolami příručky Primer pomůže vybudovat takové logické dovednosti, abyste mohli řešit úlohu s ohledem na výpočetní návrh.

## Historie

Aplikace Dynamo byla poprvé představena v aplikaci Civil 3D 2020 a od té doby se neustále vyvíjí. Původně se instalovala samostatně prostřednictvím aktualizace softwaru, nyní je součástí všech verzí aplikace Civil 3D. V závislosti na používané verzi aplikace Civil 3D si můžete všimnout, že rozhraní aplikace Dynamo vypadá trochu jinak než v příkladech uvedených v této kapitole. Důvodem je skutečnost, že v aplikaci Civil 3D 2023 došlo k výraznému přepracování rozhraní.

<figure><img src="../.gitbook/assets/c3d-ui-old.png" alt=""><figcaption><p>Rozhraní aplikace Dynamo, Civil 3D 2020–2022</p></figcaption></figure>

<figure><img src="../.gitbook/assets/c3d-ui-new.png" alt=""><figcaption><p>Rozhraní aplikace Dynamo, Civil 3D 2023–současnost</p></figcaption></figure>

Doporučujeme, abyste se podívali se na [blog aplikace Dynamo](https://dynamobim.org/blog/), kde najdete nejnovější informace o vývoji aplikace Dynamo. V následující tabulce jsou shrnuty klíčové milníky v průběhu životnosti aplikace Dynamo for Civil 3D. 

<table data-full-width="false"><thead><tr><th width="180">Verze aplikace Civil 3D</th><th width="161">Verze aplikace Dynamo</th><th>Poznámky</th></tr></thead><tbody><tr><td>2024.1</td><td>2.18</td><td></td></tr><tr><td>2024</td><td>2.17</td><td>Aktualizace uživatelského rozhraní Přehrávače skriptů Dynamo</td></tr><tr><td>2023.2</td><td>2.15</td><td></td></tr><tr><td>2023</td><td>2.13</td><td>Aktualizace uživatelského rozhraní aplikace Dynamo</td></tr><tr><td>2022.1</td><td>2.12</td><td><ul><li>Přidáno nastavení úložiště dat vazeb objektů</li><li>Nové uzly pro řízení vazeb objektů</li></ul></td></tr><tr><td>2022</td><td>2.10</td><td><ul><li>Součást hlavní instalace aplikace Civil 3D</li><li>Přechod z nástroje IronPython na rozhraní Python.NET</li></ul></td></tr><tr><td>2021</td><td>2.5</td><td></td></tr><tr><td>2020.2</td><td>2.4</td><td></td></tr><tr><td>2020 Update 2</td><td>2.4</td><td>Přidány nové uzly</td></tr><tr><td>2020.1</td><td>2.2</td><td></td></tr><tr><td>2020</td><td>2.1</td><td>První vydání</td></tr></tbody></table>
